* sta je RAID, svrha

Da počnemo od početka -- RAID: "redundant array of independent disks", ili "niz nezavisnih suvišnih diskova". Sam pojam "suvišnih" ili "redundantnih" već navodi na primarnu svrhu RAID tehnologije -- očuvanje podataka (data redundancy).

RAID je tehnologija smještanja podataka na niz diskova na serveru (tvrdi disk, ili u posljednje vrijeme solid state -- SSD) sa ciljem očuvanja podataka u slučaju kvara na jednom od uređaja. Zamislite da sve podatke čuvate na jednom disku -- pojavi li se kakav problem (kvar na pojedinim sektorima na disku, ili na disku cjelosti) svi podaci će biti izgubljeni. Sa RAID tehnologijama, ukoliko se na jednom od diskova pojavi problem, što je česta pojava sa tvrdim diskovima, podaci su i dalje dostupni.

Druga namjena RAID tehnologija je povećanje učinkovitosti (performance). Nije isto ako istovremeno pristupate podacima sa jednog diska, ili sa više njih paralelno. Podaci se na diskove mogu smjestiti, rasporediti na takav način da se omogući čak deseterostruko brži pristup (čitanje ili pisanje) podacima.

Izmjena pokvarenog diska u RAID nizu obično ne zahtijeva čak ni prekid u dostupnosti (availability) podataka. Ostali diskovi u nizu će poslužiti kao zamjena dok se kvaran disk ne zamijeni. Uporedite to sa smještanjem podataka na jednom disku -- podaci postanu nedostupni u potpunosti, sve dok ih ne povratimo iz pričuve (backup).

* RAID nivoi

RAID tehnologije ispunjavaju navedene namjene kroz različite "nivoe" ili "razine" (levels). Neki od njih pružaju veću sigurnost u očuvanju podataka, drugi veću učinkovitost, ili čak oboje. 
